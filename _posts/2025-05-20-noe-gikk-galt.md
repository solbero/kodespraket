---
layout: post
title: Noe gikk galt
image: /assets/images/feilmelding.webp
---

Plutselig er den der. Der, midt på på skjermen! Feilmeldingen med den mest ubrukelige beskjeden som finnes: «Noe gikk galt.» Jeg sitter der i kontorstolen og stirrer på den. «Hvordan skal dette dette hjelpe meg?» spør jeg meg selv. «Selvfølgelig gikk noe galt, ellers hadde ikke feilmeldingen dukket opp».

<figure>
  <img src="/assets/images/feilmelding.webp" alt="Tegnet illustrasjon som viser en feilmelding med teksten: «Ukjent feil. Noe gikk galt».">
  <figcaption>En klassisk feilmelding fra Windows Vista-tiden.</figcaption>
</figure>

Mens jeg starter applikasjonen om igjen så kommer jeg til å tenke på en scene i ballettkomedien _Den innbilt syke_[^1], skrevet av Molière. I scenen blir Mr. Geronte eksaminert for å bli tatt opp i legestanden i Paris. En av doktorene som eksaminerer ham spør: «Hva er årsaken og grunnen til at opium induserer søvn?» Til dette spørsmålet svarer Geronte: «Det er fordi at opium har søvndyssende egenskaper.» Doktoren som stilte spørsmålet sier begeistret: «Det er et riktig, riktig, riktig god svar.»

Det virker helt klart tåpelig å forklare hvorfor opium induserer søvn ved å peke på at opium må ha søvndyssende egenskaper. Det faktisk like tåpelig som å vise en feilmelding som sier at det har oppstått en feil. Begge eksemplene er sirkelslutninger: de peker på sin egen konklusjon som premiss for konklusjonen. Derfor er det lett å overse at Mr. Geronte faktisk har tatt det første steget mot å erkjenne hvorfor opium får mennesker til å sove.

Det er først når noen påstår at opium har søvndyssende egenskaper at det er mulig å begynne å lete etter de påståtte egenskapene egenskaper som induserer søvn. Det var dette faktum som gjorde at jeg tenkte på scenen når jeg fikk den tåpelige feilmeldingen. Det er nemlig først når jeg vet at noe har gått galt at jeg begynne å lete etter årsakene til at det gikk galt.

[^1]: Du kan lese en [engelsk oversettelse av scenen på Posjekt Gutenberg](https://www.gutenberg.org/files/9070/9070-h/9070-h.htm#TN).
