---
layout: post
title: Avlusning, ikke bare for laks
---


«Fikk du *debugget* koden?», spurte en kollega. «Joda, jeg fant noen *bugs*», svarte jeg. Men fremmedordene *debug* og *bug* klinger dårlig på norsk.

La se for oss følgende samtale i stedet: «Fikk du avluset koden?», spurte en kollega. «Joda, jeg fant noen lus», svarte jeg. For hvem ønsker vel å ha utøy i koden sin?

<figure>
  <img src="/assets/images/lakselus-paa-apple-128.png" alt="Tegnet illustrasjon som viser lakselus på en Apple 128-datamaskin">
  <figcaption>Det er aldri kjekt å finne lus.</figcaption>
</figure>

«Avlusing» og «lus» er ikke ord jeg har funnet på som nye avløserord for _debugger_ og _bug_ på norsk. Et søk i Nasjonalbibliotekets arkiver viser at ordene var i flittig bruk som fagtermer på 70- og 80-tallet. Boken *Innføring i EDB*, utgitt av Norsk Regnesental i 1970, er det tidligste eksempelet jeg fant der termen «avlusing» er benyttet:

> Hver gang den [kompilatoren] kommer til en syntakstisk feil, skriver den dessuten en melding om dette. Ved hjelp av disse meldingene kan vi senere foreta retting av våre programkort, og denne slags program-retting kalles blant programmører “debugging” eller avlusing av program.

Utover 90-tallet så forsvinner «avlusing» og «lus» sakte men sikkert fra fagbøkene om datateknologi. Hovedgrunnen til dette er mest sannsynlig at engelsk får større og større påvirkingskraft etterhvert som Internet blir hovedkilden til kunnskap om programmering og datateknologi. På 2000-tallet brukes ordene utelukkende i fagbøker relartert til laks og oppdrettsnæring.

<figure>
  <img src="/assets/images/innforing-i-edb.png" alt="Tegnet illustrasjon som viser omslaget til boken *Innføring i EDB*">
  <figcaption>Omslaget til boken <em>Innføring i EDB</em> fra 1970.</figcaption>
</figure>

Det er fordi at «avlusing» og «lus» leder tanken mot uønskede kryp som vi ønsker å ta fjerne fra programkoden vår dem som gjør ordene så beskrivende. Det finnes nemlig mange ord av ord beslektet til fjerning av hode- og lakselus som vil være like beskrivende for å fjerne programkodefeil. Tenk deg at kollegaen din sa: «Jeg finkjemmet koden din og fant bare noen få lus». Du vil ikke være i tvil med tanke på hva hun hadde gjort. Eller hvis sjefen sa: «Hvis vi aksepterer et par lus denne applikasjonen, så kommer de til å formere seg, og så plutselig har vi dem overalt». Vi kan også snakke om «lusebekjempelse» hvis vi må ta et skikkelig krafttak for å fikse opp i en kodebase.
