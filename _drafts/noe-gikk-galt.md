---
layout: post
title: Noe gikk galt
image: /assets/images/feilmelding.webp
---

Plutselig er den der. Der, midt på på skjermen! Feilmeldingen med den mest ubrukelige beskjeden som finnes: «Noe gikk galt.» Jeg sitter der i kontorstolen og stirrer på den. «Hvordan skal dette dette hjelpe meg?» spør jeg meg selv. «Selvfølgelig gikk noe galt, ellers hadde ikke feilmeldingen dukket opp».

<figure>
  <img src="/assets/images/feilmelding.webp" alt="Tegnet illustrasjon som viser en feilmelding med teksten: «Ukjent feil. Noe gikk galt».">
  <figcaption>En klassisk feilmelding fra Windows Vista-tiden.</figcaption>
</figure>

Mens jeg gjenstarter applikasjonen så kommer jeg til å tenke på en scene i balettkomedien _Den innbilt syke_[^1], skrevet av Molière. I scenen blir Mr. Geronte eksaminert for å bli tatt opp i legestanden i Paris. En av doktorerene som eksaminerer ham spør: «Hva er årsaken og grunnen til at opium induserer søvn?» Til dette spørsmålet svarer Geronte: «Det er fordi at opium har søvndyssende egenskaper.» Doktoren som stilte spørsmålet sier begeistret: «Det er et riktig, riktig, riktig god svar.»

Det virker helt klart tåpelig å forklare hvorfor opium induserer søvn ved å peke på at opium må ha søvndyssende egenskaper. Det faktisk like tåpelig som å vise en feilmeldig som sier at det har oppstått en feil. Begge eksemplene er sirkelslutninger: de peker på sin egen konklusjon som premiss for konklusjonen. Derfor er det lett å overse at Mr. Geronte faktisk har tatt det første steget mot å erkjenne hvorfor opium får mennesker til å sove.

Det var slutningen til Geronte, at opium må ha søvndyssende egenskaper, som fikk meg til å tenke på denne scenen når jeg fikk feilmeldingen. Ved å vite at noe har gått galt, så kan jeg ta et første steget mot å finne ut av hvorfor det gkk galt.

[^1]: Du kan lese en engelsk oversettelse av [scenen på Posjekt Gutenberg](https://www.gutenberg.org/files/9070/9070-h/9070-h.htm#TN).
