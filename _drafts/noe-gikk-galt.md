---
layout: post
title: Noe gikk galt
image: /assets/images/feilmelding.webp
---

Plutselig er den der. Der, midt på på skjermen! Feilmeldingen med den mest ubrukelige beskjeden som finnes: «Noe gikk galt». Jeg sitter der i kontorstolen og stirrer på den. «Hvordan skal dette dette hjelpe meg», spør jeg meg selv. «Selvfølgelig gikk noe galt, ellers hadde ikke feilmeldingen dukket opp».

<figure>
  <img src="/assets/images/feilmelding.webp" alt="Tegnet illustrasjon som viser en feilmelding med teksten: «Ukjent feil. Noe gikk galt».">
  <figcaption>En klassisk feilmelding fra Windows XP-tiden.</figcaption>
</figure>

Mens jeg gjenstarter datamaskinen så kommer jeg til å tenke på en scene[^1] i balettkomedien _Den innbilt syke_, skrevet av Molière. I scenen blir Mr. Geronte eksaminert for å bli tatt opp i legestanden i Paris. En av doktorerene som eksaminerer ham spør: «Hva er årsaken og grunnen til at opium iduserer søvn?» Til dette spørsmålet svarer Geronte: «Det er fordi at opium har søvndyssende egenskaper». Doktoren som stilte spørsmålet bryter ut: «Det er et riktig, riktig, riktig god svar».

Det virker helt klart tåpelig å forklare hvorfor opium iduserer søvn ved å peke på at opium derfor må ha søvndyssende egenskaper. Det faktisk like tåpelig som å vise en feilmeldig som sier at det har oppstått en feil. Begge eksemplene er sirkelslutninger, de peker på sin egen konklusjon som premiss for konklusjonen. Derfor er det lett å overse at Mr. Geronte faktisk har tatt det første steget mot å erkjenne hvorfor opium får mennesker til å sove ved å påpeke at det må ha søvndyssende egenskaper.

Det var slutningen til Geronte som fikk meg til å tenke på denne scenen når jeg fikk feilmeldingen «Noe gikk galt». Å vite at noe gikk galt er det første steget mot å erkjenne at at noe gikk galt for å så kunne begynne å undersøke hvorfor det gikk galt. På samme måte er det det første steget for å finne ut hvorfor opium induserer søvn å erkjenne at det har søvndyssende egenskaper for å så begynne å undersøke hva egenskapene kan være.

[^1]: Scenen er skrevet på griselatin, latin, fransk og var først regnet som uoversettelig, men heldigvis så er den blitt oversatt til engelsk av Duane Larrieu. [Oversettelsen er tilgjengelig på Posjekt Gutenberg](https://www.gutenberg.org/files/9070/9070-h/9070-h.htm#TN).
