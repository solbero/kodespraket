---
layout: post
title: Denne illustrasjonen er menneskegenerert
image: /assets/images/remarkable.webp
---

«Har du tegnet alle illustrasjonene i presentasjonen selv? Det må du passe på å poengtere», sa han til meg og satte meg meg litt ut. Kommentaren kom som en reaksjon på at jeg hadde vist frem noen av tegningene jeg skulle bruke i et foredrag på utviklerkonferansen [#HelloStavanger](https://www.hellostavanger.no/talks/904536).

Er det der vi er kommet? At publikum i dag instinktivt antar at illustrasjonene i en presentasjon er skapt av en bildegenereringsalgoritme og ikke et menneske? Nå hører jeg sikkert ut nostalgisk ut, men da jeg holdt foredrag for bare noen år siden så ville ingen ha antatt dette. I verste fall, hvis noen i publikum virkelig ville legge vondtviljen til, hadde mistanken vært at jeg hadde betalt noen for å tegne illustasjonene.

<figure>
  <a href="/assets/images/remarkable.webp">
    <img src="/assets/images/remarkable.webp" alt="Forografi som viser et portrett av Grace Hopper tegnet på et reMarkable tegnebrett.">
  </a>
  <figcaption>Et portrett av Grace Hopper tegnet på et reMarkable tegnebrett.</figcaption>
</figure>

Jeg er stolt over at alle illustrasjonene jeg bruker — her på Kodespråket, i mine presentasjoner og i artikler jeg skriver — er tegnet av meg. Illustrasjonene er ikke perfekte kustverk, men det er heller ikke poenget. Det gir meg glede å lage dem. Det å skape noe har en egenverdi — enten om det er en tekst, et foredrag eller en illustrasjon. I tillegg så bidrar illustrasjonene med å gi arbeidene mine et umiskjennelig, visuelt uttrykk.

Verktøyet jeg bruker for å tegne illustrasjonene er et reMarkable tegnebrett. Dette verktøyet klarer kunststykket å kombinere det digitale og analoge på en måte jeg liker. Tegnebrettet gir meg følelsen av å tegne på papir. Samtidig får alle fordelene av at innustrasjonen er en digital fil som er lett å endre, dele og bruke.

<figure>
  <a href="/assets/images/illustrasjon-steg-for-steg.webp">
    <img src="/assets/images/illustrasjon-steg-for-steg.webp" alt="En bilderekke som steg-for-steg som viser hvordan en illustrasjon blir tegnet.">
  </a>
  <figcaption>Steg-for-steg — slik blir en illustrajson til.</figcaption>
</figure>

Hvis jeg skal tegne et portrett så begynner jeg med å finne fotografi i offentlig eie som jeg kan bruke som underlag. Andre ganger tegner jeg illustrasjonen på frihånd uten noe referanser. Neste steg er å tegne omriss, konturer, kanter og detaljer med et penneverktøy. Deretter fyller jeg inn alle svarte områder med et tusjverktøy før jeg til slutt skyggelegger med skravering eller lavering.

Som oftest tar det meg én til to timer å tegne en illustrasjon. Det ville tatt meg ett til to minutter å lage en illustrasjon med en bildegenereringsalgoritme. Men jeg tviler på at algorimen føler når et bilde blir generert som jeg føler når jeg tegner en illustrasjon.
